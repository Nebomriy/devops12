	Етапи завантаження ОС Лінукс      Після увімкнення живлення комп’ютер запускає прошивку BIOS або UEFI.Прошивка виконує Power-On Self Test (тест POST), який перевіряє працездатність основного обладнання (пам’ять, процесор, диски). Якщо все добре, BIOS/UEFI знаходить завантажувальний пристрій і передає керування завантажувачу — GRUB або systemd-boot. 	Далі виконується завантаження ядра. Ядро розпаковується з стиснутого стану та  ініціалізує основні підсистеми (пам’ять, переривання, мережевий стек, планувальник) і монтує тимчасову файлову систему в пам’яті — initramfs. Вона використовується для подальшого завантаження мінімально необхідних драйверів, потрібних для пошуку і доступу до справжньої кореневої файлової системи, на яку далі відбувається перемикання.      Після цього керування передається ініціалізаційній системі, запускається перший процес із PID 1. У сучасних дистрибутивах це systemd. Він налаштовує базові параметри системи та послідовно стартує сервіси через unit-файли. На цьому етапі служба udev завантажує решту драйверів для всіх інших пристроїв (звукових, мережевих, USB тощо). Таким чином завершується повна ініціалізація користувацького простору. Systemd паралельно активує потрібні служби (мережу, журналювання, графічний стек), досягає multi-user.target або graphical.target, запускає дисплей-менеджер, і користувачу на дисплеї відкривається вікно для входу.	Як переглянути Ситемні журнали?У системі Linux журнали використовуються для запису подій, стану служб і помилок. Їх можна переглядати різними способами, залежно від системи журналювання.1. У більшості сучасних дистрибутивів використовується systemd-journald. Для перегляду записів застосовується команда journalctl.. Щоб побачити потрібні записи команду запускають з необхідними параметрами.2. У старіших системах або тих, що не використовують systemd, журнали ведуться через syslog або rsyslog. Основні файли журналів розташовані в каталозі /var/log, зокрема /var/log/syslog і /var/log/messages.3. Існують також спеціалізовані журнали:Журнал автентифікації — /var/log/auth.log;Журнал ядра — команда dmesg або dmesg | less;Журнал менеджера пакетів — /var/log/apt/history.log;Журнал системних оновлень — /var/log/dpkg.log.4. Для швидкої перевірки останніх системних подій, зокрема помилок або попереджень, застосовується команда sudo journalctl -xe. Вона показує останні повідомлення з поясненням помилок і збоїв служб.
	rw------- : Опишіть цей дозвіл. Як додати прапорець виконуваного файлу?r — власник може читати файл, w — власник може записувати (редагувати або видаляти) файл, ------- означає, що жодних прав для групи й інших користувачів немає.Команда chmod u+x filename додасть право на запуск власнику, chmod g+x filename – для групи, chmod +x filename  - для всіх.
	Яка різниця між apt і dpkg?dpkg — це базовий інструмент низького рівня, Працює локально.Він безпосередньо встановлює, видаляє або розпаковує пакети з файлів .deb.apt — це інструмент вищого рівня (менеджер який керує процесом інсталяції).Він використовує dpkg у своїй основі, автоматично працює з репозиторіями, завантажує потрібні пакети й вирішує залежності.      
Kernel Linux — це головний модульний компонент операційної системи (Ядро), який з’єднує апаратне забезпечення з програмним забезпеченням. Kernel містить драйвери і керує всіма ресурсами комп’ютера — процесором, пам’яттю, віртуальною пам’ятю, пристроями вводу-виводу та файлами. Ядро відповідає за планування процесів, роботу драйверів і файлових систем, забезпечує роботу мережевих функцій. Ядро створює універсальний інтерфейс для програм до апаратних компонентів та пристроїв, підтримує віртуалізацію, контейнеризацію та механізми лайв-оновлення. 
Через системні виклики програми звертаються до ядра для виконання будь-яких операцій. Ядро забезпечує безпеку, ізолюючи простір користувачів від системного рівня.

Бібліотеки в Linux — це набори вже готових функцій і процедур, які використовуються різними програмами. Вони дозволяють не дублювати код і значно зменшують розмір виконуваних файлів. Існують два основні типи: статичні бібліотеки, що вбудовуються у програму під час компіляції, та динамічні, які підключаються під час виконання. Завдяки бібліотекам кілька програм можуть використовувати один і той самий код у пам’яті, що економить ресурси. Оновлення бібліотеки не потребує перекомпіляції програм, якщо інтерфейс залишається сумісним. Вони забезпечують модульність, зручність супроводу й швидке оновлення системних компонентів.

У Linux системні утиліти — це набір програм і команд, що виконують базові адміністративні, діагностичні та обслуговуючі функції над системою. Вони дозволяють керувати файлами та каталогами, контролювати процеси, налаштовувати мережу, проводити діагностику і моніторинг ресурсів та виконувати інші задачі системного адміністрування. 
